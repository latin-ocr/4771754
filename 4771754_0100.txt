VITA.

Julius Aemilius Hermannus Kraetsch natus sum a. d. IV Idus Februarias
a. 1856 Berolini patre Hermanno matre Florentina e gente Sudrow. Fide initiatus
sum evangelica. ln· seminario Berolinensi ad severiorem gymnasii disciplinam
praeparatus vere anni 1869 in quarta classe gymnasii Joachimici receptus sum,
qua in schola egregia praestantissimorum praeceptorum disciplina per ter decies
sex menses usus sum, quorum memoriam semper animo laeto gratoque repetam.
Deinde in liberiorem universitatis campum egressus Berolini per octies sex menses
audiebam viros clarissimos Curtium, Dillmannum, Geigerum, Henningium‚ Hueb-
nerum, Kirchhoffium‚ Muellenhoffium, Paulsenum, Treitschkium, Vahlenum,
Wattenbachium, Wilamowirzium, Zellerum. Summum autem fructum inde percepi,

quod inter sodales seminarii philologi recepto per duos annos egregia Kirchhoffi
et Vahleni institutione uti mihi licuit. Omnibus his viris spectatissimis, qui
optimis studiis me instruxerunt atque imbuerunt, summas ex animo gratias ago.

SENTENTIAE CONTROVERSAE.

Ι.

In altero Lucreti libro, v. 342, vocem praeterea esse retinendam,
in sequentibus anacoluthiam tolerandam.

ΙΙ.

Quarti libri versum 290 probata Goebeli sententia non esse
mutandum neo loco movendum sed antea aliquid excidisse.

ΙΙΙ.

In Platonis Euffiyphrone, pag. 5 D, Schanzium participium
ἀδικοῦντι frustra impugnavisse.

IV.

In eiusdem Hippia maiore pag. 288 A, verba δι’ ὃ ταῦτ’ ἂν εἴη
καλοί delenda esse.

