11

militarium in foro sitis subscriptum legisset ex manubiis, ex comi-
tibus quaesivisse, quid proprie significarent manubiae. Quas cum
unus ex illis praedam interpretatus esset, Favorinum rogasse, num
igitur illi M. Tullius in oratione de lege agraria contra Rullum habita,
cum manubias praedae subiceret, frigide et inepte haec coniunxisse
videretur. Ad haec ille cum respondisset saepe vel a poetis vel
oratoribus Graecis et Romanis venerandae et ornandae rei gratia
duobus unam eandemque rem pluribusve nominibus instaurari, — et
ipse igitur oratores et poetas inter se conferens — Favorinum quid
igitur, quaesivisse, valere banc repetitionem eiusdem rei in verbis
manubiae et praeda in oratione Ciceronis? num eam modulatiorem
aptioremque reddere? num onerandi vel exprobrandi criminis causa
exaggerationem aliquam speciosam facere? Atque haec per nonnullos
poetarum et oratorum locos persecutum eum conclusisse, quia additis
manubiis neque ornatior neque exaggeratior modulatiorve fieret oratio,
aliud omnino praedam esse aliud manubias. ln qua disputatiuncula
paucis verbis recte mihi videtur adumbratum esse, quid in tali
quaestione diligenter sit observandum, utrum verba coniuncta ad
sententiae utilitatem conformata sint, an ultra perspicuitatem poeta
ad legentium voluptatem aut orationis ornatus aut numeri venustatis
causa ea composuerit.

His igitur rebus, ut ait Lucretius, subiunctis suppositisque ad
rem antea tractatam paulum digressus redeo. Apparet enim ut
sonitus similitudinem, de qua primum exposui, ad ornatum, sic sen—
tentiae amplificationem ad orationis utilitatem pertinere. Sed neque
huius neque illius imaginem plene iam expressi3 id quoque gravitatis
cuiusdam dicendi idemque elegantiae specimen est apertum, quod
poeta nonnumquam unam eandemque vocem pari verborum synony-
morum bis apponit, velut II 1078 unica quae yzyuatur et unica
solaque crescat et inverso verborum ordine VI 527 cetera quae seor-
sum crescunt seorsumque creantur eis contraria, quae concrescunt in
nubibus. Seorsum enim quin pro codicum scriptura sursum Kochius
recte coniecerit, (in mus. Rbenan. VIII p. 640) vix dubium potest
relinqui.

In utraque autem re crescendi verbo vix quicquam novi sen-
tentiae affertur, sed totam verborum compositionem nisi rhetoricae
artis studio factam non esse apparet. Idemque clare videmus in
verbis versus ΙΙ 186 sursum ferri sursumque meare, ubi frustra ei
laborant, qui diversam verborum significationem exquirant, et IV 621
suaviter attinyunt et suaviter omnia tractant etqs3 tractare enim hic

