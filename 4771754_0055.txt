43

assequi. Neque ego illa ut abundantiae testimonia affero sed ut
quae sit varia asyndeti ratio plenius perspiciatur et ut haec ab
aliis adiectivorum exemplis distinguantur velut a vs. ΙΙ 542 unica
rea quaedam nativo corpore sola (cf. Cic. or. Sest. 62, 130 unus
est solus inventus, Verr. II, Π, 5, 13 unam solam scitote esse civi-
tatem Mamertinam, 75, 185 furta praetoris — ex uno oppido solo
eoeportata sunt et Graecorum εἷς μόνος), IV 589s'90 ne loca deserta
ab divis quoque forte putentur Sola tenere, VI 310 friqida cum venti
pepulit vis missa sine iyni, 322 at tepefacta tamen veniat commixta
vapore, 582s83 incita ——- vis (venti) Exayitata‚ 1227s28 illud in lzis
rebus miserandum maynopere unum Aerumnabile erat, in quibus non
sine sententiae vi atque pondere sed sine orationis gradatione eadem
res duobus deinceps adiectivis synonymis bis effertur. ——- Restant duo
loci, alter in vs. 620—22 libri IV

Hoc ubi levia sunt manantis corpora suci,

Suaviter attinyunt et suaviter omnia tractant

Umida linquai circum sudantia templa:
in quorum versuum ultimo cum templa linguae umida dicantur, eadem
Lachmanno nimis moleste in uno orationis membro etiam sudantia
appellari videbantur, quamobrem verba versus aptius ad suci corpus-
cula referri ratus vir doctissimus coniecit umida linquat· cire-um si-
dentia templa. Defensor autem traditae lectionis extitit Munro, qui
umida —- sudantia templa Lucretio digna esse recte iudicans illud
exemplis probavit non omnibus omni ex parte aptis. Nescio enim
an haec ita intellegi possint, ut non sint umida, sudantia templa sed
umida sudantia eadem ubertate quasi dixerit poeta: omnes circum
linquae partes quae umidae sudant, eademque sententia quae verbis:
templa linquae sudantia artiore (suci scilicet, nam quis cum Wake-
fieldo de saliva cogitabit, quam gustui iucunda ac sapida moveant?)
apte et simpliciter enuntiabitur. — Alter locus extat in v. 523 libri I
omne quod est, spatium vacuum constaret inane incerta ratione inter-
pungendi. Wakefieldus enim eum aliis comma ponit post spatium,
Lachmannus, Bernaysius, Munro versum sic interpungunt ut eum modo
attuli. Hanc si sequimur rationem, vacuum et inane adiectiva ea quam
exposui ratione ἇσυνδέτως collocata sunt. Verum hoc est, inane, id
est spatium vacuum infinitum aut spatium quoddam vacuum finitum
(cf. I 386s87 inter (duo) corpora quod fiat possidat inane, I 223
intus penetret per inania dissoluatqae) plerumque substantivi locum
apud Lucretium obtinere, sed adieetivum a poeta non prorsus reiec-
tum esse, aperte probatur versu VI 832 prope uti locus hic linquatur

