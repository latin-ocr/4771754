10

mur, quod eis locis, quos e Lucretio attuli, satis apparere existimo.
Tamen vereor ne Naegelsbachius non recte egerit, quod omnibus illis
locis, qui apud bonos scriptores in hoc genere extant, vim sententiae
singularem subiecit. Nam ne in eis quidem paucis quae ex innume-
rabili numero attulit exemplis omnibus ea quam ostenturus est vis
videtur inesse, et attente legenti alia occurrent, quae vim illam non
perferent. Unum ex locis a Naegelsbachio collatis afferam e Ciceronis
Oratore (III. 30, 120) orationes, quae - se — ad universi qeneris
vim explicandam conferunt et convertunt, quod vertit: welche sich's
zur eigentlichen, wesentlichen Aufgabe macheu, ubi tamen aliis viris
doctis verba adeo pondere carere videbantur, ut illa et convertunt
expellenda esse censerent. Quod quidem num recte fecerint valde
dubito neque nego Naegelsbachium in plurimis vere iudicasse, sed
illud arbitror, in hac re sensum multum valere et in ea sententia,
quam vir ille eruditissimus profitetur, facile fieri periculum, ne mente
praeoccupata in scriptorem interdum nimis inquiramu83 idque in
primis in Cicerone, cuius ex scriptis Naegelsbachius cum omnia
praeter unum exempla hauserit, difficultatem quandam ipse sibi pa-
ravit. Orator enim non solum sententiae apte formandae sed etiam
orationis bene ornandae iustam habet rationem et tota verborum
compositio non magis gravitati servit quam suavitati. Atque in hac
rc Ciceronem ante omnes elaborasse, qui orationes eius legit, facile
cognoscit, nec carent cetera eius scripta exemplis huius oratorii studii
manifestis. — Sed quem in oratione locum habet compositio, eum in
poemate versificatio quibusque orator artibus utitur, illis saepe ne
poeta quidem potest carere. Neque enim solum animo versus sed
etiam auribus quasi accipiuntur nec leguntur tantum sed etiam
audiuntur. Atque si quem alium, Lucretium propter materiae diffi-
cultatem, ut legentium animos teneret non deterreret, in versibus
pangendis utile cum dulci coniungere oportebat, quod quo studio
fecerit, ipse plus quam semel affirmat, quo eventu effecerit, carmina
mirum quantum ostendunt. Proinde — iam redeo ad illam rem,
unde profectus sum — ut de illis locis, ubi verborum cognomina-
torum coniunctione maior quaedam sententiae vis atque gravitas non
efficitur, recte iudicemus, cautius oportet rationes circumspiciamus,
quibus ut ea collocaret poeta commotus esse videatur. Qua in re non
inutile erit legere quae Gellius in capite XXV libri XIII noctium
Atticarum de rationibus verbis pluribus idem significantibus utendi
acute scripserit. Ille enim narrat Favorinum philosophum in area
fori Traiani ambulantem, cum simulacris equorum atque signorum

