30

lumenque diurnum, solem in caligine caeca, nocte lumen diei videri
efficaci contrario enuntiavit, neque non agnoscenda est talis orationis
aequabilitas in versibus V 637 --40 aperte meditata atque quaesita.

Praeterea hic quoque nonnulla extant, quae sine pondere sen-
tentiae in fine versus copulata e metri quadam ratione orta videntur
esse et de quibus, ut in similibus verborum exemplis iam exposui,
hoc tantum dici poterit poetam tali vocum coniunctione commodissime
metrum explevisse. Hoc mea sententia eis quos iam afferam locis
facile elucebit, in quorum ordine enumerando primum nominum
exempla tractabo. Sunt enim haec: 174 atque omne immensum per-
aqravit mente animoque, ubi mens et animus plane synonyma, ut
videtur, a Lucretio copulantur, neque hic solum sed etiam pluribus
locis, quos statim sub uno ponam conspectu, ne ad eandem rem
saepius redire cogar. Quod ad utriusque vocabuli sententiam per-
tinet, mens pars est animi, quod Cicero aperte dicit in libro de re-
publica altero, cap. 40, in verbis ea quae latet in animis hominum
quaeque pars animi mene vocatur,- porro autem animus, ut vis sen—
tiendi, cum mente, ut vi intellegendi, ita copulatus invenitur, ut
coniungendo omnes animi partes fortius significentur; cf. Caes. bell.
Gall. I 39 ut (timor) non mediocriter omnium mentes animosque
perturbaret, item Vl 5, bell. civ. I 21, Doederleinium in libri
antea laudati vol. V. p. 94s95. Tamen duo animi et mentis vocabula
saepe mutata esse Lucretius ipse dicit III 94 primum animum dico,
mentem quam saepe vocamus et probatur hoc Lucretianis aliorumque
scriptorum sat multis locis ubi abunde coniuncta extant, velut apud
Lucretium in vs. III 139 consilium, quod nos animum mentemque
vocamus, 142 hic erqo mens animusquest, 398 sine mente animoque,
402 cui mens animusque remansit,· item Cicero loquitur de nat. deor.
l. 14, 37, I. 15, 39 universae naturae animo atque mente (ubi vide
Schoemanni notam), Catil. Ι. 11, 27 et apud ipsum Vergilium duobus
locis ea invenimus, in Aen. I 304 animum mentemque beniqnam et
VI 11 magnam — mentem animumque — inspirat, mera tautologia
posita ut apud Horatium in epist. Ι. 14, 8 mens animusque Fert.
Saepe etiam haec non coniunguntur inter se sed simili abundantiae
genere genetivus animi a mentis nomine pendet non solum apud Lu-
cretium velut III 613 animi — mens consiliumque, IV 756 mens animi
viyilat, V 149, VI 1181, sed etiam apud alios poetas, apud Plautum
in Cistellaria Il. 1, 6, in Epidico IV. l, 4, apud Catullum in carm.*)

 

ὕ) cf. Mum-onem ad v. III 615 et [esseni librum: Lucrez u. sein Verbaltnis
zu Catull u. Spateren p. 12. —

