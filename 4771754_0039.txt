27

nicht die geringste Pause -- ist ihnen gestattet'. Haec exempla quam-
quam numero verborum locis similibus longe inferiora sunt, tamen
rem qualis sit satis ostendunt et dignam eam esse demonstrant ad
quam animos advertamus.

Sed verborum ac nominum ratione cognita hanc rem nondum
perfectam esse liquet. Nam ipsa huius quaestionis natura et ordine
eo adducimur ut inquiramus, quoad huc pertineant adiectivorum et
adverbiorum quae synonyma inveniuntur coniuncta exempla, in quibus
quidem, ut statim quid iudicem profitear, orationis Latinae usus si-
milis atque in verbis et nominibus exsistere mihi videtur. Qua in re
paucos locos proferam talia monens: rebus — pertinentibus ad bene
beateque vivendum (in Ciceronis de officiis libro Ic. 6, 19) allitera-
tione vim adverbiorum adiuvante et copulationem illam quasi com-
mendante, accurate sane et diliyenter (mit eingehender Sorgfalt) de
dis immortalibus disputatum est (de nat. deor. Ι. 6, 15), partam -—
praesentemque victoriam apud Caes. in bell. civ. Ill. 73, 5, ut ea res
prospera et laeta eveniret (in Livi libro XXXVII cap. 47, 4, res oc-
cultas et penitus abditas (die allerverborgensten Erscheinungen) in
Ciceronis libro de natura deor. primo, cap. 19, 49, denique notum
illud unus et ulem,- his tamen quamvis paucis apte ea praeparantur
quae Lucretiana exempla eandem rem satis probabili testimonio
confirmant. Nam cum, ut L. Muellerus ‚dicit in libro de re me-
trica poetarum Latinorum, pagina 241, severis auctoribus artis
(poeticae) non placuerint uni substantivo bina nedum plura addita
adiectiva nisi in formulis quales sint felia: faustusque, maius me-
liusque (alliteratione sine dubio excusandis), talis severitas a Lucreti
more dicendi aliena est, qui mixto in carminibus poetico colore cum
prosae orationis simplicitate et elocutionis oratoriae gravitate id ita
non veritus est, ut saepius duo adiectiva synonyma coniuncta uni no-
mini adiecerit, multa tamen ex his ita, ut vim quandam sententiae
eo efficere voluisse videatur. Hoc enim apparet in verbis versus
I 506 esse utramque sibi per se puramque necessest, quibuscum con-
ferre iuvabit similem verborum gravem cumulationem in Platonis
Phaedone p. 66 Α init. ἀλλ’ αῧτῇ καθ’ αὑτὴν εἰλικρινεῖ τῇ διανοίᾳ
χρώμενος αὐτὸ καθ’ αὑτὸ εἰλικρινὲς ἕκαστον ἐπιχειροῖ θηρεύειν τῶν
ὄντων, ubi adeas Stallbaumium; deinde in vs. l 835l36 e pauxillis
atque minutis Ossibus (hic) et de pauxillis atque minutis Visceribus,
h. e. e minutissimis ossibus et minutissimis visceribus, tum in v· ΙΙ 47
quod si ridicula haec ludibriaque esse videmus et fortius 11985
quod si delira haec furiosaque cernimus esse, item II 149 omnibus

