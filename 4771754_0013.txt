Inter poetas Latinos si quis alius, sublimis qualem Ovidius prae-
dicat Lucretius cura nostra dignus videtur, non solum propter argu-
menti proprietatem et difficultatem sententiarumque subtilitatem et
perspicuitatem sed etiam ob eximiam diligentiam artemque in versibus
formandis et ob sermonis integritatem ubertatemque ornatam.

Neque enim ut rivus tenuis sed largis undis fluit oratio. Quin
etiam saepe superfluit et totis sententiis et singulis verbis abunde po-
sitis, et hac in re maxime cernitur verborum luxuries quod poeta pro
simplici voce, qua sententiam apte poterat efferre, duabus aut pluri-
bus tam saepe utitur, ut illud paene consuetudinis eius fuisse dici
possit, sive eas particulis inter se coniunxit sive nulla coniunctione
composuit sive adiectivi aut genetivi forma nomini apposuit sive eas
verbo abunde adiecit. Haec ab editoribus passim adnotata colligere
ita ut uno quasi conspectu qualia essent et quantum hic usus pateret
perspici posset, mihi non ineptum esse videbatur et fortasse non so—
lum huius poetae studio utile sed etiam ad ea quae apud ceteros
scriptores similiter posita inveniuntur iudicanda non prorsus alienum.
Nam primum cavendum est ne omnia, in quibus nos nunc offendi-
mus, etiam veteribus displicuisse opinemur, deinde autem Lucretius
quamquam opus imperfectum reliquit et nonnullae partes ita compa—
ratae sunt, ut sine dubio, si carmina edere ipsi licuisset, aliter for-
maturus fuerit, tamen in ipsa verborum compositione ita elaborasse
videtur, ut aequum sit iudicare, in eis quae habemus poetam fere
praestitisse quod praestare et voluerit 'et potuerit. Itaque non satis
est legere et colligere sed etiam ponderare et examinare, nonne ea
ex linguae latinae ingenio aut ex studio poetae saepe orta sint, quae
nobis fortasse laxioris et profusioris orationis signa videri possint.
Hanc rationem secutus omnia uberiorisillius quod supra adumbravi
dicendi generis exempla colligere et certis generibus disponere cona-
bor atque in unoquoque genere illustrando suo loco etiam quae sit
eius natura atque proprietas breviter exponam.

